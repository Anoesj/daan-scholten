---
layout: page
title: Over mij
published: true
---

Op jonge leeftijd kwam ik erachter dat ik muziek wilde ontdekken... Ik luisterde de muziek wel, maar wist niet hoe het in elkaar stak. Al gauw ontdekte ik dat het ontdekken van nieuwe stijlen en technieken niet ophield. 

Alle muziek kent zijn eigen energie en sfeer. Die sfeer is bepalend voor het nummer en moet goed overkomen. Daarom vind ik het belangrijk dat muzikanten zich goed verplaatsen in de muziek en een goede performance neerzetten. Een eigen ’sound’ ontwikkelt zich dan vanzelf. 

Met zowel vintage als moderne apparatuur zorgen we dat de song optimaal en eigen klinkt binnen het eigen referentiekader. Veel technische hulpmiddelen zie ik als een tool om de sfeer of emotie te versterken of beter over te laten komen binnen een song. 

Tijdens het proces houd ik mijn focus op de artiest en de muziek. Het zakelijke deel is bijzaak en vooraf goed besproken zodat daarna rustig aan het geluidsontwerp gewerkt kan worden. 

Bij een live-optreden is het minstens net zo belangrijk dat de boodschap overkomt. De artiest met zijn songs staat centraal op het podium en de techniek is wederom een tool om de sfeer of emotie te versterken of beter over te laten komen. Het geluid moet passend zijn bij artiest, nummer en plaatje en hoeft in die zin niet alleen ‘goed’ klinken... (Goed in de zin van modern/hi-fi.) 

Een single, EP of album bestaat uit twee stukken artwork: grafisch artwork en sonisch artwork. Met het geluidsontwerp wil ik je samen met mijn tools graag helpen.
