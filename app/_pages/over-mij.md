---
layout: page
title: Over mij
published: true
---





Op mijn zevende begon ik met keyboardles op de muziekschool in Hengelo bij Gustav van de Coevering (vier jaar) en later bij Bart Siemerink (zes jaar). Daar leerde ik de opnamestudio en de bijbehorende techniek kennen. Vanaf mijn elfde begon ik me steeds meer te verdiepen in geluidstechniek en zo kwam ik als vrijwilliger te werken bij Poppodium Metropool te Hengelo waar ik veel over (live) geluid leerde. Daar heb ik geleerd hoe het werkt in het professionele circuit en heb daar onder andere monitoren gemixt voor **Di-Rect** en **Marcus Miller en vele anderen!** **(gewerkt bij concerten van Ilse DeLange, Guus Meeuwis, Level42, Tower of Power, enz enz...)**
Ook ben ik in die periode begonnen met mijn eigen studio. Deze studio is uitgegroeid tot een creatief atelier met alle benodigde hulpmiddelen voor het maken van de beste tracks. 

Na vele live-klussen is mijn ervaring met geluidstechniek steeds verder ontwikkeld. In 2013 werd mij de kans geboden om voor Cultuurpodium Houtmaat (Hengelo) een investering te beschrijven van een nieuwe geluidsset t.w.v. ongeveer â‚¬55.000,-. Ik was toen 18 jaar oud. Inmiddels ben ik sinds april 2015 bestuurslid techniek bij dit geweldige buitenpodium.

Tijdens mijn live-klussen leerde ik vele groepen en bands kennen waardoor mijn netwerk aanzienlijk groeide. Bij sommige groepen ben ik ook vaste technicus geworden zoals VPS KeK en Vocal Group XXL. Met hen heb ik shows gedaan in onder andere het Musiater (Zevenaar) en Theater de Doelen (Rotterdam).

In de jaren voor mijn opleiding aan het conservatorium deed ik ook regelmatig studioklussen voor onder andere de muziekschool Hengelo, Trimotion (voice-overs; muziek onder animaties) en orkestbanden voor de musical 'Alice In Wonderland' (Openluchttheater Hertme).

In 2014 begon ik met mijn studie MediaMusic aan het ArtEZ conservatorium in Enschede. Mijn hoofdvak is 'Band & Artist Producer' met als hoofdvakdocent Erwin Steijlen. Daarnaast heb ik regelmatig coachings en lessen van mensen als Tjeerd van Zanen en Tjerk de Groot.


### Missie  
_Muziek is emotie. Een muzikant stopt emotie(s) in de muziek en wil deze op die manier doorgeven aan de luisteraar. Ik zie het juiste gebruik van geluidstechniek als een middel om deze emotie(s) over te brengen. Daarom staat de artiest centraal bij mij. Ik neem daarnaast ook de hele productie en alle bijkomende managementaspecten tijdens het proces op me om ervoor te zorgen dat de muzikant zich optimaal kan focussen op de muziek!_
